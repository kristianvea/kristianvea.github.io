---
published: false
title: Som folkevalgt
layout: post
permalink: folkevalgt
---
I år ble jeg folkevalgt. Valgt av folket. Riktig nok som vararepresentant, men det i en bydel ville vært landets 14. største by alene, på størrelse med Lillehammer og Gjøvik slått sammen. Det var en milepæl for meg. Jeg har alltid vært politisk interessert, og har alltid hatt stor respekt for politikere – i alle fall de fleste av dem. Nå har tilfeldighetene tatt meg fra et engasjement i stortingsvalgkampen 2013 til min første "ordentlige" rolle i politikken, og jeg er blitt en av dem. Politiker.

Det har blitt noen gratulasjoner, men stort sett fra folk som selv er opptatt av eller involvert i politikk. Noen ønsker meg spøkefullt lykke til. "Bydelsutvalget ja! Du får kose deg!" Andre trekker på skuldrene, og lurer mest på hvorfor jeg gidder. "Det er jo så mange andre ting man kan holde på med i stedet for å slåss mot vindmøller i lokalpolitikken."  De fleste har ikke fått det med seg, og noen har knapt lagt merke til at det har vært valg. Hvorfor er det sånn?

Det er mange grunner til at folk mister interessen for politikk og samfunn, eller aldri finner den i det hele tatt. [Noe om det, statistikk etc.]

I år ble jeg folkevalgt i en bydel med over 50 000 innbyggere, en bydel som er en sentral del av Oslos identitet både nasjonalt og internasjonalt. Kanskje er det naivitet og mangel på erfaring som gjør at jeg kjenner det ansvaret tynge, men ærlig talt. Da er det naivitet og mangel på erfaring norsk politikk trenger mest av alt.

Jeg tror folkevalgte trenger å bli mer synlige. Ikke reklameplakat-synlige, men lettere tilgjengelig for menneskene de representerer. Jeg er ikke valgt inn for Miljøpartiet De Grønne, men for alle som bor på Grünerløkka, fra nord til sør, fra elva til Hasle. Da nytter det ikke å sitte i mitt grønne ekkokammer, da må jeg snakke med folk, og det skal jeg forsøke å gjøre. 

Derfor har jeg opprettet denne lille plattformen på nett. Ikke for å promotere mine syn på ting – selv om jeg kommer til å skrive om det også – men for å gjøre meg selv litt mer tilgjengelig.

Takk for tilliten, Grünerløkka! 
